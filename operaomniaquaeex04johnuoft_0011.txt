rnAEFATlo. Vll

verba faceremus .· disseruimus et de propheticis ,· hodierno dte volumus de Actis Apostolorum
verba facere, etc. Advertas etiam, velim in prima et tertia Humilia in principium Actorum haberi
admonitionem ad illos qui nuper baptismi gratiam acceperant, ut dicitur in loco supra allato ex trige-
sima tertia homilia in Genesim. Perspicuum igitur est llomilias in Genesim, de Juda proditore, et in
Acta sive in principium Actorum una serie eodemque anno habitas fuisse. Hae porro llomiliae in Acta
decem numero suere, nempe quinque in principium Actorum, quarum secunda: maxima pars interiit.
Quatuor item Homiliae de mutatione nominum in hac serie ponendas, quia argumentum, ut videre est,
sumitur ex libro Actorum, licet enim in quarta illud primas ad Corinthios, Paulus vocatus etc„ ex-
plicet, argumentum tamen priorum concionum ibi passim prosequitur. H is homiliis adjungendus Sermo
ille nonus in Genesim, ultimus nempe eorum sermonum , qui post 67 homilias priores locantur , qui-
que ad illarum in Acta homiliarum seriem ideo pertinere potest, ut videas in Monito ad eumdem
p. 687. Decem itaque Homilias in Acta tunc habitas dicere possumus.

Exploratum ergo est, ut diximus, illas homilias eodem quo illas in Genesim anno, eademque in
urbe, habitas fuisse. Antiochice vero, an Constantinopoli habita: suerint, non est quod perquiramus ;
quando in secundae Homiliae in principium Actorum exordio, perinde atque in titulo dicitur eam ἓν
τῇ παλαιᾷ, in Palaea, seu in veteri ecclesia habitam fuisse: quae Palaea celebris Antiochena ecclesia
erat, ut nemo nescit. ld quod etiam probatur ex initio Homiliin duodecimae in Genesim, ubi ait se cur-
sum homiliarum in hunc Scripturae librum interpellasse ‚ ut eos commonefaceret, qui aberant a caula
Christi, et Judaeos sectabantur, id est, Judaeorum jejunium jejunabant ; nam in Qiiadragesima etjeju-
nii tempore hi sermones sunt habiti. Hujusmodi autem morbo laborabant quidam Antiochenorum, ad-
versus quos etiam concionem habuit Chrysostomus anno 586, cui titulus: Adversus eos qui Judoeo-
rum jejunium jejunant. Quamobrem cum de Constantinopolitanis nihil hujusmodi scriptum occur—
rat uspiam, hinc sequitur Antiochiae has conciones dictas fuisse, quod ex supradictis jam liquido
comprobatum est.

5 11.

Quo anno Homiliae in Genesim habitae sint.

Restat ut quaeramus de anno quo 11ae Homiliae in Genesim sunt hahitae. Qua in re nos omnino hae-
rere fatemur. Circa hanc quaestionem operose edisserit vir sagacissimus, omniumque longe accuratissi-
mus, Tillemontius, cujus verba Latine translata referre ne pigeat.

« Quod spectat annum, quo hae homiliae sunt habitae, nonnisi conjectura dicere possumus. Illas
Chrysostomus habere coepit Dominica jejunium praecedente , ut per Quadragesimam idem argumen-
tum, ut verisimile est, tractaret. Secunda enim die sequenti, feria scilicet secunda et prima die jejunii,
dicta fuit ς tertia, feria tertia; quarta, die insequenti. Sicque reliquas continenter singulis diebus habi—
tas fuisse credere est, licet id non significet Chrysostomus 3 nisi forte ex occasione quadam aliud argu-
mentum tractandum occurreret. Certum quippe est populum quotidie in ecclesiam convenisse, Chry-
sostomumque singulis diebus concionatum esse. Eodem etiam in Genesim argumento pergebat Sabbato
et Dominica‚ licet iis diebus non jejunaretur : nam undecima homilia in horum alterutro die habita
suit. Homiliae quinta, sexta, septima, octava, nona continenter suis quaeque diebus habitae suerunt.
Neque dicere possis eas ad quinque dies jejunii secundae hebdomadis pertinere 3 nam decima in die
jejunii dieta suit» , et in hebdomada quinque tantum jejunii dies erant , « ct undecima Sabbato istius
secundat hebdomadis pronuntiata est. Si ergo homiliae in Genesim singulis diebus una serie habitan
fuerint , id quod circa sex saltem priores omnino verisimile est , sexta utique feria sexta primae hebdo-
madis Quadragesimae pronuntiata fuerit. ’

« In sexta homilia Chrysostomus queritur Antiochenos, nulla quotidianarum adhortationum, nulla
quadragesimalis poenitentiae ratione habita, circi ludis interfuisse. Hi haud dubie circenses ludi ea-
dem ipsa die celebrati fuerant; nam in Quadragesima vespertino tempore conciones habebantur ε unde
consequi videtur hunc annum csse aut 595, aut 596. Kalendarium enim Romanum ludos nullos assi-
gnat initio mensis Martii. Ludi quippe Gotthici‚ qui a quarta Februarii ad nonam habebantur, non hic
a Chrysostomo commemorantur. Verum ludi adhuc assignantur undecima Februarii , qum anno 305

